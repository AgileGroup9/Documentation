#Individuell reflektion LV1 – Theoor Stenhammar  
Vi utformade tillsammans ett Social Contract som jag var delaktig i att både diskutera kring och formulera. Jag är än så länge nöjd med mitt bidrag till gruppen och hoppas på att vara fortsatt delaktig. Vi har haft ett antal möten där vi diskuterat olika idéer och möjliga stakeholders där vi alla varit delaktiga.
Någonting jag själv vill lära mig är hur man använder GitHub och arbetar med versionshantering, vilket är något jag inte har någon erfarenhet av. Min förhoppning är att jag ska kunna ta lärdom från studenterna från IT som har arbetat i IT-projekt tidigare. Denna erfarenhet kommer väl att uppstå först vid det att utvecklingsfasen börjar, och vi börjar använda Scrum-metodiken.
Målet i slutändan är att lära mig att arbeta med ett IT-projekt och allt vad det medför. Tidigare har jag endast arbetat med uppgifter i skolan som riktat sig åt mer teoretiska problem och problem som handlar om att skriva enstaka metoder eller klasser i ett visst syfte. Att lära sig en metodik för att utveckla en programvara kommer vara intressant. Min plan för att uppnå detta är att vara involverad i arbetet så mycket som möjligt och försöka bidra med mina egna unika förmågor.
Än så länge är det svårt att avgöra vad jag kan göra för att hjälpa min grupp lära sig någonting nytt. Förhoppningsvis kommer det att visa sig att jag sitter på någon erfarenhet eller idé som den övriga gruppen saknar, och att detta är någonting som kan leda till lärdomar för dem. Jag kan i dagsläget inte identifiera något sådant då min primära erfarenhet av programmering kommer från kurser på Chalmers som vi alla i gruppen har gemensamma.
Jag hoppas på att jag skall kunna göra mer reflektioner och dra fler slutsatser till kommande veckoinlämningar då projektet har löpt framåt ytterligare och jag har fått möjligheten att interagera mer med gruppen.
